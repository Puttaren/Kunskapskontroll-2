Det visar sig efter en hel del experimenterande att hög accuracy på MNIST-datasetet hjälper föga mot "dåliga" siffror. 

Eftersom det augmenterade dataunderlaget nu är hundratusentals rader i stället för grunddatas bara 70000 rader så tar det ett tag att träna om modellen. Det får därför bli nattkörningar framöver. 

Idén är i alla fall att ha en iterativ process som förbättrar modellen där den är svag. Jag upptäckte att lite svajiga och stora sexor nästan alltid tolkades som femmor. Genom att införa en topologisk "hålidentifiering" kunde jag ändå rätta gissningen så att användaren får en sexa som svar trots att modellens olika tolkningar ger mycket hög sannolikhet för att det är en femma.

Den interaktiva funktionen i Streamlit ger möjlighet att spara ned problembilder och ge dem rätt labeling. I min första omträning injicerade jag 67 unika bilder som augmenterats på olika sätt och gett ett bidragande dataset på 6700 bilder för att hjälpa modellen att flytta beslutsgränsen åt rätt håll.

Om det inte blir mer arbete nu så är det i alla fall en mycket robust modell som tack vare TTA klarar såväl olika lutande siffror och olika penntjocklekar. Den är också väl generaliserad för nya data genom att jag kompletterat MNIST-data med egna siffror.

