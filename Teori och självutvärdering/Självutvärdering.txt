1. Har något varit utmanande i kursen/kunskapskontrollerna? 
    Ja, det har varit en utmanande kurs i det att mycket har varit nytt
    och att man behövt hålla reda på många detaljer. 
    
    Emellanåt har man 
    blivit frestad att "titta under huven" på de olika funktionerna och 
    modellerna. 
    
    Det som gett mig mycket har varit scikit-learns utmärkta
    dokumentation på https://scikit-learn.org/ som ett utmärkt komplement
    till boken och föreläsningarna. 

2. Vilket betyg anser du att du ska ha?
    Jag har haft VG i alla kurser hittills och även om den här kursen är 
    den första där jag faktiskt känt lite motstånd (det har varit mycket
    läsning i boken, dokumentation online och genomgång av föreläsningar
    flera gånger) så känner jag mig väl rustad att ta mig an uppgifter av
    den här typen framöver. 
    
    Jag har nått kursens alla läranderesultat, jag har en fördjupad förmåga
    att tillämpa Machine Learning och statistiska modeller samt har i båda
    de kunskapskontroller vi haft uppvisat en förmåga att utveckla en 
    effektiv lösning för BI-relaterade system i relevant programmeringsspråk. 

3. Något du vill lyfta fram till Terese?
    Det har som sagt varit en ganska tuff kurs, men jag känner att vi har 
    fått närma oss ämnet varsamt och i ett bra tempo, med gott om tid för
    egen reflektion och möjlighet att diskutera i grupp samt ställa frågor.

    Kursen har givit mig inspiration till att själv försöka ta fram en bra 
    modell för att prediktera returer i min hustrus företag där de säljer
    proteser och hjälpmedel för amputerade. 
    
    Om underlaget räcker till är oklart, men baserat på patienternas vikt, 
    aktivitetsnivå, användningsmiljö och infästning av protesen ska det gå 
    att hitta mönster som gör att man kan prioritera produktionen för de 
    patienter som har lägst risk för returer. Just produktionen är idag en
    flaskhals och det är därför önskvärt att veta vilka produkter som ska
    hamna först i kön. 

    